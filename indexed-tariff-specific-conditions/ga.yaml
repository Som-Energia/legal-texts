PRE: |
  # CONDICIONS ESPECÍFIQUES DE LA TARIFA INDEXADA
CHAPTER_1_MARKDOWN: |
  ### 1. DEFINICIÓNS
CLAUSE_1_1_MARKDOWN: |+
  1.1. Todos os termos en maiúsculas incluídos no presente documento serán interpretados conforme se definen no mesmo e, en ausencia de definición, tal e como están definidos nas Condicións Xerais do Contrato de Subministración de enerxía eléctrica subscrito entre a Contratante e SOM ENERGIA, SCCL.

CHAPTER_2_MARKDOWN: |
  ### 2. OBXECTO
CLAUSE_2_1_MARKDOWN: |
  2.1. A Contratante solicitou contratar a tarifa indexada, para o cal é un requisito esencial formalizar a contratación previa ou simultánea do contrato de subministración.
CLAUSE_2_2_MARKDOWN: |
  2.2. A Tarifa Indexada é unha tarifa do mercado libre indexada con prezos horarios, calculada de acordo coa fórmula indicada na cláusula 5 das presentes condicións específicas.
  O seu prezo é variable e depende dos cambios que se producen diariamente no mercado grosista da enerxía (OMIE), que fixa 24 prezos diferentes ao longo do día, un por cada hora.
  No caso de contratos situados en Canarias e Baleares, o seu prezo tamén é variable e depende do prezo do despacho de carga de Rede Eléctrica fixado para cada un dos sistemas eléctricos insulares.
CLAUSE_2_3_MARKDOWN: |+
  2.3. O obxecto destas Condicións específicas da tarifa indexada (en diante, «**Condicións Específicas**» ou «**Condicións Específicas da Tarifa Indexada**») é adaptar as Condicións Xerais do Contrato de Subministración como consecuencia da contratación da tarifa indexada.
  Así, as presentes Condicións Específicas da Tarifa Indexada intégranse e forman parte inseparable das Condicións Xerais do Contrato de Subministración, e o seu contido prevalecerá sobre todo o que recollen as Condicións Xerais do Contrato de Subministración.

CHAPTER_3_MARKDOWN: |
  ### 3. ENTRADA EN VIGOR E VIXENCIA
CLAUSE_3_1_MARKDOWN: |
  3.1. As presentes Condicións Específicas estarán en vigor desde a data que consta nelas, aínda que a súa vixencia está condicionada á vixencia do contrato da subministración.
CLAUSE_3_2_MARKDOWN: |
  3.2. Se a contratación da tarifa indexada é simultánea á formalización do contrato de subministración con SOM ENERGIA, SCCL, a vixencia deste contrato e das presentes Condicións Específicas estará suxeita ao previsto nas cláusulas 3.3 e 3.4 das Condicións Xerais do Contrato de Subministración, de xeito que se a compañía distribuidora propietaria da rede á que se conecta a Contratante denegase a alta do punto de subministración ou os cambios no contrato de acceso á rede necesarios para facer efectivo o contrato de subministración e as presentes Condicións Específicas, consideraranse ambos resoltos automaticamente sen dereito a indemnización algunha.
CLAUSE_3_3_MARKDOWN: |
  3.3. Igualmente, a resolución por calquera causa do contrato de subministración implicará automaticamente a resolución das presentes Condicións Específicas, porque a existencia dun contrato de subministración en vigor é requisito esencial para poder contratar a tarifa indexada**.**
CLAUSE_3_4_MARKDOWN: |+
  3.4. A duración do contrato de subministración establecida na cláusula 3.3 das Condicións Xerais do Contrato de Subministración queda modificada coa contratación da tarifa indexada, de xeito que o cómputo do período dun (1) ano se iniciará na data das presentes Condicións Específicas, ou a máis tardía das súas datas en caso de contratarse máis dun produto adicional ao contrato de subministración.

CHAPTER_4_MARKDOWN: |
  ### 4. DATA DE INICIO E FINALIZACIÓN DA TARIFA INDEXADA
CLAUSE_4_1_MARKDOWN: |
  4.1. Se a Contratante está contratando a tarifa indexada, mediante unha modificación de tarifa, e dispón previamente dun contrato de subministración con SOM ENERGIA, SCCL, sen prexuízo do establecido na cláusula anterior sobre a entrada en vigor e vixencia, as partes acordan que a tarifa indexada contratada comece a aplicarse a partir do primeiro día do ciclo de facturación seguinte á data das presentes Condicións Específicas.
  A enerxía consumida durante o ciclo de facturación en curso no momento da sinatura destas Condicións Específicas será facturada coa tarifa que se aplicaba antes de contratar a tarifa indexada.
CLAUSE_4_2_MARKDOWN: |
  4.2. Se a contratación da tarifa indexada é simultánea á formalización do contrato de subministración con SOM ENERGIA, SCCL, a tarifa indexada comezará a aplicarse tras cumprirse as condicións establecidas na cláusula 3 das presentes Condicións Específicas.
CLAUSE_4_3_MARKDOWN: |
  4.3. Se, unha vez iniciada a aplicación da tarifa indexada**,** a Contratante efectúa un cambio de tarifa a calquera das tarifas vixentes e dispoñibles de SOM ENERGIA, SCCL, aplicarase a tarifa indexada ata o último día do ciclo de facturación en curso no momento de contratación da nova tarifa.
CHAPTER_5_MARKDOWN: |
  ### 5. ADAPTACIÓN DA CLÁUSULA 5 «PREZO E ACTUALIZACIÓN»
CLAUSE_5_1_MARKDOWN: |
  5.1. As partes acordan engadir a cláusula 5.6 das Condicións Xerais do Contrato de Subministración, que queda redactada do seguinte xeito:

  En caso de contratar a tarifa indexada, a Contratante aboará en contraprestación á subministración contratada o prezo e demais conceptos descritos a continuación, así como os impostos aplicables ao tipo vixente en cada momento e todas aquelas prestacións patrimoniais e/ou outras legalmente esixible.
  Do mesmo xeito, se a Contratante o solicita no formulario de contratación ou a posteriori a través da oficina virtual, engadirase ao importe anterior o correspondente ao donativo voluntario para axudar ao desenvolvemento da cooperativa.

  O importe da enerxía é o resultado da suma horaria do produto entre o consumo de enerxía activa entrante en cada hora e o prezo horario da enerxía.

  **Importe do termo enerxía = Suma horaria (kWh enerxía activa entrante *h_(i)* \* PH)**

  Sendo ***h_(i)***cada unha das horas do período de facturación en cuestión.

  Sendo PH o prezo horario da enerxía calculado seguindo a seguinte fórmula:

  **PH = 1,015 \* \[(PHM + Pc + Sc + Dsv + GdO + P_(OsOm)) (1 + Perd) + FE + F\] + PTD + CA**

  Onde:

  - **PH** = Prezo horario da enerxía.

  - **PHM** = Prezo horario do mercado diario.
  Para os contratos da península é o prezo publicado polo Operador do Mercado Ibérico da Enerxía (OMIE), mentres que para as illas Baleares e Canarias é o prezo da demanda do Sistema Eléctrico Insular.

  > Península: [*https://www.omie.es/es/spot-hoy*](https://www.omie.es/es/spot-hoy)

  - **Pc** = Pagamentos por capacidade publicados polo Ministerio anualmente, en función da peaxe de acceso contratada pola Contratante e aplicada á enerxía consumida pola Contratante.

  - **Sc** = Sobrecustos diarios publicados por Rede Eléctrica Española (REE) para a xestión da rede, segundo o valor publicado no momento de xerar a factura.

  - **Dsv** = Custo da penalización por desvíos entre enerxía programada e enerxía finalmente utilizada.
  O custo do Dsv obterase da suma dos valores por REE para BS3, RAD3 e a media dos custos de desvío para subir e baixar multiplicado por un factor de desvío propio de SOM ENERGIA, SCCL, que se actualizará trimestralmente e será comunicado no web de SOM ENERGIA, SCCL (Factor Desvío).
  No caso de Baleares e Canarias, o Dsv obtense directamente a partir do prezo publicado por REE multiplicado polo Factor Desvío:

  > Dsv = \[1/2 (CoDsvSu + CoDsvBa) + BS3 + RAD3\] x Factor Desvío
  >
  > Dsv = scdsvdem x Factor Desvío

  - **GdO** = Custe de adquisición dos certificados de Garantía de Orixe Renovable da electricidade.
  Este custo dependerá da enerxía producida polas plantas de SOM ENERGIA, SCCL, e do custo de adquisición dos certificados de Garantía de Orixe Renovable.
  Ao non tratarse dun custo regulado, depende das condicións cos provedores de certificados.
  Este custo actualizarase trimestralmente e será comunicado no web de SOM ENERGIA, SCCL.

  - **P_(OsOm)** = Custo do operador do sistema (REE) e do operador do mercado (OMIE).
  Trátase dun custo regulado establecido pola Comisión Nacional dos Mercados e a Competencia (CNMC).
  O custo de OMIE non se aplica aos contratos do sistema eléctrico insular (Canarias, Baleares).

  - **Perd** = Coeficientes de perdas reguladas de sistema desde o punto de xeración ao punto de consumo, segundo o valor publicado por REE no momento de xerar a factura.

  - **FE** = Custo resultante segundo normativa en vigor relativa á obriga de achega ao Fondo Nacional de Eficiencia Enerxética (FNEE).

  - **F** = Franxa da cooperativa (inclúe a marxe para a viabilidade da cooperativa).

  - **PTD** = Custo regulado da peaxe de transporte e distribución establecida e publicada pola CNMC e aplicada sobre o total da enerxía consumida.

  - **CA** = Custo regulado dos cargos do sistema eléctrico definidos polo Ministerio correspondente, aplicado sobre o total da enerxía consumida.

  #### a) Termo de enerxía reactiva

  SOM ENERGIA, SCCL, aplicará á facturación o que indica a lexislación vixente en relación coa forma de facturar os excesos de enerxía reactiva.
  Estes irán a cargo da Contratante e calcularanse segundo a porcentaxe de enerxía reactiva xerada na instalación a respecto do consumo de enerxía activa, en cada un dos períodos horarios.

  #### b) Excesos de potencia

  SOM ENERGIA, SCCL, aplicará á facturación o que indica a lexislación vixente en relación co xeito de facturar os excesos de potencia da tarifa de acceso, que irán a cargo da Contratante pola diferenza entre a potencia contratada e a finalmente utilizada.

  #### c) Compensación simplificada

  En caso de estar acollido ao mecanismo de compensación simplificada, a comercializadora debe reflectir nas facturas esta compensación, de acordo coa información facilitada pola compañía distribuidora, conforme o que establece o Real Decreto 244/2019 e outra normativa aplicable a esta modalidade de autoconsumo.
  En particular, a comercializadora debe facturar a enerxía consumida da rede en período de facturación de 1 mes, de acordo coas lecturas e outra información enviada pola distribuidora, conforme aos artigos 13 e 14 do Real Decreto 244/20219, aplicando o prezo de compensación que se pacta a continuación.

  O importe dos excedentes será a suma horaria do produto entre a enerxía activa saínte (excedentes) en cada hora e o prezo horario de compensación de excedentes.

  **Importe Compensación excedentes = SUMA HORARIA (kWh excedentarios *h_(i)* x PHC *h_(i)***)

  Sendo *h_(i)* cada unha das horas do período de facturación en cuestión.

  Sendo PHC o prezo horario de compensación de excedentes que, para os contratos da península, é o prezo de OMIE, mentres que para as Baleares e Canarias é o prezo horario da demanda do Sistema Eléctrico Insular (balear e canario, respectivamente), menos o prezo que deben achegar os excedentes insulares polos custos de servizos de axuste na operación do sistema.

  PHC península = Prezo OMIE

  PHC Insulares = SphDem-SphAuto

  Tal como marca a normativa, esta compensación será ata un valor máximo de compensación que iguale o valor do termo de enerxía.
  Como comercializadora do mercado libre, establecemos a compensación tamén da parte regulada do custo da enerxía correspondente ás peaxes e cargos.
  Se o valor económico da enerxía excedentaria é igual ou superior ao da enerxía utilizada, o importe do termo de enerxía na factura será de 0 euros.
CHAPTER_6_MARKDOWN: "### 6. FACTURACIÓN \n"
CLAUSE_6_1_MARKDOWN: |
  6.1. As partes acordan engadir a cláusula 7.2 das Condicións Xerais do Contrato de Subministración, que queda redactada do seguinte xeito:

  Sen prexuízo do establecido na cláusula 7.2, os consumos horarios para a aplicación da tarifa indexada serán determinados a partir das curvas horarias facilitadas polo encargado da lectura.
  En caso de que SOM ENERGIA, SCCL, non poida facturar con base en curvas horarias, SOM ENERGIA, SCCL, aplicará aos consumos informados polo encargado da lectura ou obtidos dalgún dos xeitos previstos na cláusula 7.2. das Condicións Xerais do Contrato de Subministración os coeficientes perfilados publicados polo operador do sistema, de acordo co establecido na normativa vixente para cada tipo de peaxe de acceso á rede da distribuidora[^1].
  No caso dos puntos de subministración con peaxe de acceso á rede de distribución 6.1TD, aplicaranse os coeficientes perfilados previstos na normativa para a peaxe de acceso 3.0TD.

  SOM ENERGIA, SCCL, puxo a disposición da Contratante as presentes Condicións Específicas previamente á súa contratación a través da súa páxina web [*www.somenergia.coop*](https://www.somenergia.coop/gl/).
  Estas foron subscritas mediante sistemas de contratación electrónica, e remitiuse un exemplar en soporte duradeira á Contratante unha vez rematada a contratación.

  [^1]: Circular 3/2020, de 15 de xaneiro, da Comisión Nacional dos Mercados e a Competencia, pola que se establece a metodoloxía para o cálculo das peaxes de transporte e distribución de electricidade.
